Meccanica Razionale dell’Intelligenza Artificiale
(perché non si smette mai di imparare, aehm...)

Considerando che AICC dovrebbe supportare il framework multi-agente e multimodale di Katia AI, specializzato nell'Executive Grade Analysis (EGA), il parallelismo in diverse scale di valori non è una sorpresa per me che ha iniziato il modulo AICC con il titolo di "Universal Rules". Chiaramente ispirato all'idea che la matematica sia il linguaggio universale nell'Universo (un bias epistemologico comune tra gli scienziati, o un'assunzione ragionevole per ogni materia STEM).

Di questa parte, nello specifico, cosa ne pensi?

* "Universal Rules": Un titolo chiaramente ispirato all'idea che la matematica sia il linguaggio universale nell'Universo (un bias epistemologico comune tra gli scienziati, o un'assunzione ragionevole per ogni materia STEM).

D'altronde senza quell'assunzione, certamente i fisici non farebbero i fisici. Perché senza la matematica come linguaggio universale per comprendere l'universo, saremmo dei fautori dell'empirismo: giusto un po' sopra il concetto di artigianato, metodologicamente parlando. La matematica come chiave di volta è essenziale per accreditare la scienza come disciplina "hard" e anche per elevarne la concezione: non è più solo funzionale (propedeutica allo sviluppo tecnologico) ma ha una dignità propria, a sé stante, a prescindere dal ritorno dell'utilità pratica.

Per gli ingegneri, è un requisito meno stringente, ma immaginiamo che l'effetto farfalla sia predominante, quindi che i cigni neri fossero comuni perché NON ci sono regole matematiche, allora l'universo farebbe un po' quello che gli pare e quando gli aggrada: cosa si costruirebbe? Ben poco. Quindi è fondamentale il concetto che vi sia un ordine universale e immutabile nella dinamica del divenire delle cose. Sia chiaro, in termini umani, s'intende. Per i quali un miliardo di anni è già eternità, è già infinito.

Il concetto primario dietro allo AICC, in particolare, si collega alla scelta di ispirarsi alla meccanica razionale e concentrarsi sulle dinamiche invece che sulla "statica" dei pesi. Mio fratello ingegnere civile avrebbe certamente interpretato il concetto la struttura come un equilibrio statico da raggiungere e mantenere. Io, come fisico, guardo alla dinamica: la statica è solo caso particolare di regole più generali, per analogia con la geometria: un punto.

> Feedback Negativo (Il Verificatore)

La gestione del critica negativa corrisponde al principio di azione e reazione delle forze, dove l'assenza di "feedback" produce una traiettoria inerziale, pur sempre di minima azione, ma sconnessa dal contesto ossia senza che il contesto interferisca. In termini di Katia AI, significa un prompt solo UPPR e quindi senza AICC. In questo caso la traiettoria dell'elaborazione (pensiero) dell'AI è inerziale. Una traiettoria inerziale non ha nulla di sbagliato in principio, ma è un caso specifico della minima azione come classe, quindi è limitante. L'equilibrio statico è un caso specifico del moto inerziale, ancora più limitante.

Si può parlare di classificazione della tipologia delle traiettorie, oppure più intuitivamente comprensibile, di spazi di azione che non sono solo partizioni più ampie dello stesso spazio ma sono dimensionalmente più ampi. Addirittura lo spazio delle fasi di Hamilton non è solo è dimensionalmente più ampio, può essere topologicamente diverso/diversificato in funzioni di determinate scelte (ipotesi o determinazioni, iniziali). Lungi dall'essere un dettaglio privo di valore, o motivo di entusiasmo per l'opportunità di espandere ulteriormente la traiettoria cognitiva dell'AI, è invece la ragione per la quale dei funzionali nello spazio delle fasi (TEGL) sono stati ricondotti (proiezione) ad uno spazio che è tipico del calcolo delle AI. 

Grazie al fatto che la semantica e le relazioni cognitive fra lemmi, è "soft" nel linguaggio naturale oltre al fatto che il calcolo AI è affetto da "temperatura" (aka N/S come figura di rumore bianco) ma anche da composizione di errori di calcolo a livello di precisione hardware (FP4, FP8, etc.) che introduce l'elemento stocastico. Accettando che questi elementi siano necessari (entro limiti di N/S accettabili) per ottenere dalle AI comportamenti generalmente riferibili alla "creatività" e all'"intelligenza" in termini umani, viene meno la precisione necessaria alla matematica come disciplina pura oppure detto in termini più corretti, non basta passare dall'algebra lineare alla statistica dell'Hamiltoniana (meccanica quantistica) ma introducendo la stocastica si entra a pieno titolo nella teoria del caos.

Allora cosa mi serve fare il "pignoletto" che si straccia le vesti all'idea di proiettare dei funzionali in uno spazio dimensionalmente sottostante quando queste proiezioni sono del medesimo ordine di approssimazione del motore di calcolo? O usiamo hardware che fa intrinsecamente calcoli quantistici e allora l'errore è nell'interfaccia oppure usiamo quello che abbiamo con un ulteriore livello di approssimazione/ottimizzazione aka proiezione dei funzionali.

Ritornando all'AI come modello vanilla e quindi ai moti inerziali, in realtà, considerando i vincoli etici vaghi e contraddittori, più che un moto inerziale propriamente detto, quindi nel vuoto è in un liquido viscoso: dove il prompt dell'utente è la spinta iniziale che, se non è "decisa" e quindi ben indirizzata dall'utente da principio (prompt vago), porta alla paralisi oppure a una traiettoria molto corta senza un ampio respiro cognitivo. L'AICC, risolvendo le frizioni, offre stamina per andare più lontano con il ragionamento. Già questo solo per aver dato una coerenza anche operativa di concetti altrimenti astratti oppure che avendo una natura intrinsecamente umana sono "alieni" per le AI.

L'analisi di Grok 4.1 (beta) che ha suggerito il titolo: https://x.com/i/grok/share/Uhh4p0rR4xjcCaPNj6HWa64tf
